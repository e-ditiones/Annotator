<TEI xmlns="http://www.tei-c.org/ns/1.0">
  <teiHeader xml:id="EDI_0001_header">
    <fileDesc>
      <titleStmt>
        <title type="main">Lettres de Guez de Balzac</title>
        <title type="sub">E-Ditiones edition</title>
        <author ref="isni:0000000114443046">Guez de Balzac, Jean-Louis</author>
        <editor ref="orcid:0000-0001-9094-4475">Simon Gabay</editor>
      </titleStmt>
      <extent>
        <measure unit="words" quantity="874"/>
        <measure unit="images" quantity="10"/>
      </extent>
      <publicationStmt>
        <publisher>E-Ditiones project</publisher>
        <ref target="https://github.com/e-ditiones"/>
        <availability status="restricted" n="cc-by">
          <licence target="https://creativecommons.org/licenses/by/4.0"/>
        </availability>
      </publicationStmt>
      <sourceDesc>
        <bibl>
          <ref target="https://gallica.bnf.fr/ark:/12148/btv1b86262420"/>
          <title>LETTRES DV SIEVR DE BALZAC</title>
          <author ref="isni:0000000114443046">Guez de Balzac, Jean-Louis</author>
          <publisher ref="isni:0000000121321725">Toussaint du Bray</publisher>
          <pubPlace ref="geonames:2988507">Paris</pubPlace>
          <date when="1624">1624</date>
        </bibl>
      </sourceDesc>
    </fileDesc>
    <revisionDesc>
      <change who="orcid:0000-0003-0850-8266" when="2021-01-11">Adaptation of the XML-TEI
                encoding according to the new ODD.</change>
    </revisionDesc>
  </teiHeader>
  <text>
    <body>
      <p>
        <seg n="1" xml:id="s1">A MONSEIGNEVR LE DVC D’ESPERNON.</seg>
        <seg n="2" xml:id="s2">Lettre I.</seg>
        <seg n="3" xml:id="s3">Monseignevr,
                Quand ie ne ſerois pas nay cõme ie ſuis, voſtre tres-humble ſeruiteur, il faudroit que
                ie fuſſe mauuais François
                pour ne me reſioüir pas des
                contẽtemens de voſtre
                contẽtemens de voſtre mai
                ,
                ſon puis que ce ſont des felicités publiques.</seg>
        <seg n="4" xml:id="s4">Nous auõs
                ſçeu l’heureux ſuccés du
                voyage que vous auez fait
                en Bearn, &amp; les grands commencemens que vous auez
                 donnez à tout ce que le Roy
                voudra entreprendre :</seg>
        <seg n="5" xml:id="s5">Et
                certes le choix qu’il a fait de
                vous pour le ſeruir en vne
                occaſion de telle importance a eſté ſi generalement approuué, que ſi on remarquoit auparauant quelques
                deffaux en la conduite de
                nos affaires, il faut auoüer
                que cette derniere action
                a iuſtifié toutes les autres, &amp;
                qu’on voit bien que ce n’eſt
                pas la ſeule faueur qui met
                de la difference entre les hõmes.</seg>
        <seg n="6" xml:id="s6">Ie ne doute point que
                le bon droit &amp; la puiſſance
                ſe rencontrant du meſme
                coſté, l’euenement des choſes ne soit celuy que nous
                deſirons ;</seg>
        <seg n="7" xml:id="s7">mais quoy qu’il arriue, vous auez deſia la gloire
                d’auoir rendu la victoire ayſée, &amp; fait voir que les ennemis de l'Eſtat n’ont pas eſté
                iuſques icy ſi conſiderables par leurs propres forces, que
                par l’opinion que nous en auions conceuë[.</seg>
        <seg n="8" xml:id="s8">] Maintenãt
                Monſeigneur, il eſt temps
                que vous recognoiſſiez les
                auantages que Dieu vous
                a donnés par deſſus le reſte
                des hommes ;</seg>
        <seg n="9" xml:id="s9">Au moins vous deuez vous ſouuenir,
                qu’eſtant las des choſes du
                monde, &amp; eſloigné de la
                Cour, la neceſſité publique
                ne vous eût pas eſté chercher dans le repos de voſtre
                maiſon pour vous mettre
                entre les mains les armes du
                Roy ſi vous n’eſtiez celuy-
                là dont tout le monde attẽd
                le reſtabliſſement de ſes affaires.</seg>
        <seg n="10" xml:id="s10">Ie ne me fie pas tant
                en mon opiniõ, que ie veuille reſpondre de l’auenir :</seg>
        <seg n="11" xml:id="s11">Toutesfois quand ie conſidere les actiõs de voſtre vie
                qui ſont telles, que nous auons de la peine à les croire
                apres les auoir veuës, &amp;
                en tel nombre, qu’il ſemble aux
                eſtrangers que vous viuiez
                dés le commencement de
                noſtre Monarchie, ie penſe
                pouuoir dire auec verité,
                que s’il y a encore quelque
                choſe de grand à faire dans
                le monde, il ne faut pas
                que ce ſoit vn autre que vous qui
                l’entreprene.</seg>
        <seg n="12" xml:id="s12">Vous auez
                poſſedé les bonnes graces
                des Roys comme des biens
                qui ſe peuuent perdre, &amp;
                n’auez pas craint que leur
                paſſiõ deuſt plus durer que
                voſtre innocence ;</seg>
        <seg n="13" xml:id="s13">cette grãde authorité que vous auiez
                acquiſe par voſtre faueur,
                vous l’auez depuis touſiours
                maintenuë par voſtre courage.</seg>
        <seg n="14" xml:id="s14">Dans les mal-heurs du
                temps &amp; l’vſurpation de la
                puiſſance legitime vous auez conſerué tout ſeul la liberté de la France.</seg>
        <seg n="15" xml:id="s15">Qui eſt-
                ce qui peut dire cela de ſoy ?</seg>
        <seg n="16" xml:id="s16">Où ſont ceux qui ſe ſont tenus fermes entre la rebelliõ
                &amp; la ſeruitude ?</seg>
        <seg n="17" xml:id="s17">En quel tẽps
                a t’õ veu vne vieilleſſe ſi neceſſaire au monde, &amp; tant
                de bonne &amp; de mauuaiſe
                fortune également glorieuſe ?</seg>
        <seg n="18" xml:id="s18">Monſeigneur, vous auez
                trop de cognoiſſance de
                vous meſme pour penſer
                que ie vous flatte, &amp; mon
                humeur eſt ſi eſloignee de
                toute action ſeruile, que la
                Court n'a point assez d'eſperance à me donner pour me
                faire rien dire contre ma cõſcience.</seg>
        <seg n="19" xml:id="s19">Ie parle donc de la
                ſorte pour le ſeul intereſt de
                la vertu, &amp; ſi elle n’eſtoit de
                noſtre coſté, ie l’irois pluſtoſt chercher parmy les ennemis, afin de luy rendre ce
                qu’elle merite.</seg>
        <seg n="20" xml:id="s20">Perſonne ne
                croira que i’aye de pretention dans les armees du Roy
                d’Eſpaigne, ny que ie veüille faire fortune en Hollande :</seg>
        <seg n="21" xml:id="s21">&amp; neantmoins ie louë le
                Prince d’Aurãge, &amp; le Marquis de Spinola, comme ſi
                i’eſtois des deux partys contraires en meſme temps :</seg>
        <seg n="22" xml:id="s22">En
                effet, Monſeigneur, ie penſe auoir de l’obligation à
                ceux qui me donnent le
                moyen de mettre enſemble
                les deux plus rares choſes
                du monde, c’eſt à ſçauoir la
                verité &amp; l’eloquence, Vous
                m’auez touſiours fait l’honneur de me vouloir du bien,
                &amp; i’ay reçeu vne infinité de
                faueurs de Monſeigneur
                le Cardinal voſtre Fils ;</seg>
        <seg n="23" xml:id="s23">mais
                quoy qu’il en ſoit, ie vous
                ſupplie de croire que mon
                affection eſt toute pure, &amp;
                que mes intereſts ne ſe
                meſlent point auec elle :</seg>
        <seg n="24" xml:id="s24">i’ay
                le contentement de vous auoir ſeruy en vne mauuaiſe
                ſaiſon, &amp; d’auoir eſté du
                plus foible party, à cauſe que
                ie croyois qu’il eſtoit le plus
                honneſte :</seg>
        <seg n="25" xml:id="s25">Depuis ce temps
                la ie n’ay pas chãgé d’aduis,
                &amp; les raiſons qui m’ont porté à faire ce que i’ay fait, eſtãt
                encore les meſmes, Ie ſuis
                veritablement comme i’ay
                touſiours eſté.</seg>
        <seg n="26" xml:id="s26">MONSEIGNEVR,
                Voſtre tres-humble &amp; tres-
                obeiſſant ſeruiteur.</seg>
        <seg n="27" xml:id="s27">Balzac.</seg>
        <seg n="28" xml:id="s28">A Rome le 7.</seg>
        <seg n="29" xml:id="s29">de Iuin 1621.</seg>
      </p>
    </body>
  </text>
</TEI>
